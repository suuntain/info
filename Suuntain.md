# Suuntain
Tämä käyttöohje on tarkoitettu Suuntain 1.0(42) Beta -version käyttäjille.

## Yleistä
Suuntain on iPhonelle tehty iOS-sovellus (äppi), joka on suunniteltu helpottamaan luonnossa ja luontopoluilla liikkumista. 

Suuntain puhuu etäisyyden ja suunnan valitsemaasi paikkaan. Etäisyys ja suunta lasketaan suorinta reittiä eli linnuntietä pitkin.

Suuntain-sovelluksen näytöllä on myös suuntanuoli ja etäisyys metreinä.

Kun olet kävellyt lähelle valittua paikkaa, Suuntain puhuu “olet perillä”.

Sovellus on suunniteltu erityisesti sokeille ja näkövammaisille. Siitä on apua myös kenelle tahansa, joka haluaa helpommin löytää takaisin autolle tai "siihen hyvään marjapaikkaan". 

Sovelluksen käyttäjä on itse vastuussa turvallisesta liikkumisesta. Jos käytät sovellusta kuulokkeilla, pystyt paremmin keskittymään hyvän reitin etsimiseen ja luonnon seuraamiseen.

## Pikaohje
1) Talleta nykyinen sijainti Lisää paikka -painikkeella. Paikan nimeksi tulee Uusi paikka.
2) Siirry Paikat -sivulle ja muuta paikan nimeksi esimerkiksi Kauppa.
3) Valitse **Kauppa** valinta -painikkeella.
4) Suuntain alkaa puhumaan etäisyyden ja suunnan valittuun paikkaan 10 sekunnin välen, esimerkiksi “Kauppa, 350 metriä, kello 13”. Eli kauppa on noin 350 metrin päässä edessä hieman oikealle.
5) Muuta puheen jaksotusta Jakso -painikkeen avulla esimerkiksi 1 minuutiksi.

## Käyttöliittymä
Kun Suuntain käynnistyy, olet **Koti**-sivulla.
Käyttöliittymässä on myös kolme muuta sivua:
- Paikat, 
- Kartta ja 
- Asetukset.
## **Koti** -sivu
- Yläpalkki
- Lista talletetuista paikoista (esimerkiksi Koti, Kauppa ja Laavu).
- Suuntanuoli ja etäisyys. Suuntain näyttää ne, jos olet valinnut vain yhden paikan listalta.
- Alapalkki

Kun haluat mennä johonkin paikkaan, valitse kyseinen paikka Koti -sivun listalta vaihto -painikkeella.
Nyt Suuntain puhuu etäisyyden ja suunnan valittuun paikkaan.
Kun olet lähellä valittua paikkaa, Suuntain puhuu “olet perillä”.
Suuntain kertoo suunnat kellotaulun (1-12) mukaisesti tai puolen tunnin tarkkuudella (esimerkiksi klo 12.30).

## **Yläpalkki**
- **Lisää paikka** -painike.
- **Sijainnin hallinta** -painike.
- **Jakso** -painike.
- Kompassin suunta.

Kun kompassi -kenttä on valittuna voiceoverilla, kuulet kompassin suunnan asteina. Se päivittyy kahden sekunnin välein.

**Sijainnin hallinta** -painikkeella voit pysäyttää tai käynnistää seurannan. Seurannan pysäytys lopettaa puhelimen GPS:n käytön muutaman sekunnin sisällä, mikä säästää puhelimen akkua. 

Jos puhelin on taskussa tai näyttö on sammutettu, Suuntain tunnistaa puhelimen liikkeen ja pysäyttää GPS:n käytön, jos puhelin on liikkumatta viiden minuutin ajan. Kun jatkat kävelyä, Suuntain käynnistää GPS:n automaattisesti uudelleen.

**Jakso** -painikkeella voit valita, miten usein Suuntain puhuu etäisyyden ja suunnan.
Oletusarvo on 10 sekuntia. Aikaa voi muuttaa 10 minuuttiin asti. 
Kun vaihdat Jakso -painikkeella puheen jaksotusta, valittu aika pysyy muistissa.

**Lisää paikka** -painike tallentaa nykyisen sijainnin nimellä **Uusi paikka** tai jos se on jo olemassa, nimellä **Uusi paikka 1** jne. Lisätty paikka ilmestyy heti **Koti** -sivun ja **Paikat** -sivun listalle. 

## **Paikat** -sivu
- Lista talletuista paikoista (esimerkiksi Koti, Kauppa ja Uusi paikka)
- voit valita paikan tai paikkoja vaihtopainikkeen avulla
- voit muuttaa paikan nimeä tai koordinaatteja. 
- koordinaatit voivat olla muodossa (64.12345, 25.12345) tai  ilman sulkeita 64.12345, 25.12345.
- koordinaateissa on käytössä desimaalipiste eli sama formaatti kuin Google Mapsissä ja monissa muissa sovelluksissa

## **Kartta** -sivu
- kartta-näkymä näyttää puhelimen sijainnin tekstillä "Minun sijainti" ja talletetut paikat niiden nimillä.
- karttaa voi selata voiceover eleillä.
- “Minun sijainti” on merkitty sinisellä merkillä ja punaiset merkit ovat tallettuja paikkoja kuten Koti tai Kauppa.
- kartta näyttää, missä päin Suomea tai maailmaa paikat sijaitsevat.
- kartan oikeassa reunassa  on painikkeita, joilla muutetaan kartan sijaintia ja tarkkuutta.
- kartan kautta voi lisätä myös uuden paikan Paikat listalle, kun Voiceover ei ole käytössä. 
- paikan lisäys aktivoituu, kun sormella näpäytät karttaa. Suuntain kysyy haluatko lisätä paikan ja antaa sille nimen.

## **Asetukset** -sivu
- Asetukset sivulla voi muuttaa Suuntain sovelluksen asetuksia. Suuntain muistaa asetukset.
- S**ovelluksen ulkoasu**: voit vaihtaa sovelluksen värimaailmaa **Puhelin**, **Tumma** ja **Vaalea** värimaailmojen välillä.
- **Käynnistys**: jos laitat **Automaattisesti** valinnan pois päältä, Suuntain ei käynnistä sijainnin seurantaa eli GPS:ää päälle automaattisesti, kun sovellus käynnistyy.
- **Kellosuunta**: jos valitset **30 min tarkkuudella**, Suuntain puhuu kellosuunnat 30 minuutin tarkkuudella, kuten 12.30 ja 15.30.
- **Näyttö**: jos valitse **Päällä**, puhelimen näyttö pysyy päällä.
- **U-käännös**: jos valitset **Ehdota**, Suuntain puhuu “Tee U-käännös”, jos kuljet kellosuuntaan 5 - 7. Eli valittu paikka on sinun takapuolella.
- **Kompassi käytössä**: voit muuttaa, milloin Suuntain käyttää kompassia suunnan laskemiseen. Oletuksena **0,75 km/h** on valittu eli Suuntain käyttää kompassia, kun nopeus on alle 0,75 kilometri tunnissa eli kävelet aika hitaasti tai olet pysähtynyt.
- **Varmuuskopiointi**: **Varmuuskopioi paikat** ja **Palauta paikat varmuuskopiosta** -painikkeiden kautta voit tallettaa kopion sinun paikoista JSON tiedostoon ja palauttaa paikat sinun tallettamasta JSON tiedostosta. Huom! Varmuuskopiota ei kannata talletaa Suuntain -nimiseen kansioon, koska kyseinen kansio häviää kokonaan, jos poistat Suuntain-sovelluksen ja asennat sen myöhemmin uudelleen.
- Näiden lisäksi **Beta**-versiossa on **Logger** ja **Debug** -osiot.
- **Logger**: jos **Näytä** on valittu. Suuntain lisää **Logger** -sivun alapalkkiin ja kirjoittaa logitietoa Suuntain-nimiseen hakemistoon. Logger -sivulla näkee Suuntain -äpin sisäisiä viestejä.
- **Debug**: jos **Näytä debug tietoa** on valittu, Suuntain näyttää näytöllä debug-tietoa. Jos **Näytä GPS tiedot** on valittu, Suuntain näyttää Koti-näytöllä GPS:n tietoja, jos yhtään paikkaa ei ole valittu.

## **Suuntaimen ominaisuuksia**
- Suuntain puhuu “olet perillä”, kun olet kävellyt lähelle valittua paikkaa, ja poistaa automaattisesti tämän paikan valinnan Koti-listalta.
- kun käynnistät Suuntaimen tai valitsen jonkun paikan **Koti** tai **Paikat** sivulla, Suuntain puhuu valitun paikan tiedot mutta etsii tätä paikkaa vasta, kun olet siirtynyt puhelimen kanssa tarpeeksi kauas valitusta paikasta. 
- Suuntain toimii myös taustamoodissa eli kun puhelin on taskussa, näyttö on sammutettu tai joku toinen sovellus on valittu.
- Suuntain toimii myös **lentokone** -tilassa eli ei tarvitse matkapuhelinverkkoa tai internet-yhteyttä toimiakseen. Myös kartta -sivu toimii lentokone -tilassa puhelimeen latautuneiden tietojen pohjalla.
- Suuntain toimii myös vaaka -asennossa.
- Suuntain tukee dynaamista tekstin kokoa eli sovelluksen tekstien kokoa voi vaihtaa käyttöavun kautta.
- Suuntain toimii **Bluetooth**-kuulokkeiden kanssa ja pitää yhteyden päällä, kun puheen jaksotus on pitempi kuin 10 sekuntia.
- Suuntain pysäyttää ja uudelleen käynnistää GPS:n liikkeen perusteella.
- Uusia paikkoja voi lisätä Lisää paikka -painikkeella tai luomalla uuden paikan Kartta -sivulla.

## Suunnat kellotaulun mukaan
- Suuntain kertoo suunnat sinun (puhelimen) liikkumissuuntaan verrattuna kellotaulun mukaisesti
- Suunta kello 12: paikka on sinun edessä.
- Suunta kello 6: paikka on sinun takana
- Suunta kello 3: paikka on sinusta oikealle.
- Suunta kello 9: paikka on sinusta vasemmalle.
- Suunta kello 1: paikka on edessä hieman oikealle.
- Suunta kello 12.30: paikka on edessä hieman oikealle. 

## Suuntaimen ottaminen käyttöön ensimmäistä kertaa
1) Käynnistä Suuntain sovellus iPhonessa.
2) Hyväksy sijaintitietojen käyttö **Aina**. Tämä valinta tarvitaan, jotta Suuntain voi puhua etäisyyden ja suunnan, kun se on taskussa tai näyttö ei ole päällä.
3) Lisää nykyinen sijainti Paikat-listalle **Lisää paikka**  -painikkeella. 
4) Siirry **Paikat**-sivulle.
5) Valitse rivi nimeltä “Uusi paikka”.
6) Muuta paikan nimi (esimerkiksi Koti).
7) Paina **Talleta**.
8) Valitse rivi, jonka nimi on **Koti** valinta- painikkeella.
9) Nyt Suuntain alkaa kertoa puhelimen etäisyyden ja suunnan paikkaan Koti 10s välein.
10) Muuta puheen jaksotusta **Jakso** -painikkeella.
11) Valitse **1 min**.
12) Kun alat kävelemään, Suuntain käyttää puhelimen sijainti- eli GPS-tietoja puhelimen suunnan ja etäisyyden laskemiseen.
13) Kun pysähdyt, Suuntain käyttää puhelimen kompassia puhelimen suunnan laskemiseen. 

## Tietojen kerääminen

Suuntain ei kerää mitää tietoja käyttäjästä tai sovelluksen käyttämisestä.

## Tekninen tuki
Jos sinulla on ongelmia Suuntain sovelluksen käytössä, voit ottaa yhteyttä tekniseen tukeen lähettämällä sähköpostia osoitteeseen suuntain@proton.me