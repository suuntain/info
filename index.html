<!doctype html>
<html lang="en">
<head>
  <meta charset="utf-8">
  <title></title>
  <link rel="stylesheet" href="styles.css">
</head>
<body>
  <div class="container">
    <h1 id="suuntain">Suuntain</h1>
    <p>Tämä käyttöohje on tarkoitettu Suuntain 1.0(34) Beta -version
    käyttäjille.</p>
    <h2 id="yleistä">Yleistä</h2>
    <p>Suuntain on iPhonelle tehty iOS-sovellus (äppi), joka on
    suunniteltu helpottamaan luonnossa ja luontopoluilla
    liikkumista. </p>
    <p>Suuntain puhuu etäisyyden ja suunnan valitsemaasi
    paikkaan. Etäisyys ja suunta lasketaan suorinta reittiä eli
    linnuntietä pitkin.</p>
    <p>Suuntain-sovelluksen näytöllä on myös suuntanuoli ja etäisyys
    metreinä.</p>
    <p>Kun olet kävellyt lähelle valittua paikkaa, Suuntain puhuu “olet
    perillä”.</p>
    <p>Sovellus on suunniteltu erityisesti sokeille ja näkövammaisille.
    Siitä on apua myös kenelle tahansa, joka haluaa tietää, miten löytää
    takaisin autolle tai hyvään marjapaikkaan. </p>
    <h2 id="pikaohje">Pikaohje</h2>
    <ol type="1">
    <li>Talleta nykyinen sijainti Lisää paikka -painikkeella. Paikan
    nimeksi tulee Uusi paikka.</li>
    <li>Siirry Paikat -sivulle ja muuta paikan nimeksi esimerkiksi
    Kauppa.</li>
    <li>Valitse <strong>Kauppa</strong> valinta -painikkeella.</li>
    <li>Suuntain puhuu etäisyyden ja suunnan paikkaan nimeltä “kauppa”
    tyyliin “Kauppa, 350 metriä, kello 13”. Eli kauppa on noin 350
    metrin päässä edessä hieman oikealle.</li>
    </ol>
    <h2 id="käyttöliittymä">Käyttöliittymä</h2>
    <p>Kun Suuntain käynnistyy, olet <strong>Koti</strong>-sivulla.
    Käyttöliittymässä on myös kolme muuta sivua: 1) Paikat, 2) Kartta ja
    3) Asetukset.</p>
    <h2 id="koti--sivu"><strong>Koti</strong> -sivu</h2>
    <ul>
    <li>Yläpalkki</li>
    <li>Lista talletetuista paikoista (esimerkiksi Koti, Kauppa ja
    Laavu).</li>
    <li>Suuntanuoli ja etäisyys. Suuntain näyttää ne, jos olet valinnut
    vain yhden paikan listalta.</li>
    <li>Alapalkki</li>
    </ul>
    <p>Kun haluat mennä johonkin paikkaan, valitse kyseinen paikka Koti
    -sivun listalta vaihto -painikkeella. Nyt Suuntain puhuu etäisyyden
    ja suunnan valittuun paikkaan. Kun olet lähellä valittua paikkaa,
    Suuntain puhuu “olet perillä”. Suuntain kertoo suunnat kellotaulun
    (1-12) mukaisesti tai puolen tunnin tarkkuudella (esimerkiksi klo
    12.30).</p>
    <h2 id="yläpalkki"><strong>Yläpalkki</strong></h2>
    <ul>
    <li>kompassin suunta.</li>
    <li><strong>Sijainnin hallinta</strong> -painike.</li>
    <li><strong>Jakso</strong> -painike.</li>
    <li><strong>Lisää paikka</strong> -painike.</li>
    </ul>
    <p>Kun kompassi -kenttä on valittuna voiceoverilla, kuulet kompassin
    suunnan asteina. Se päivittyy kahden sekunnin välein.</p>
    <p><strong>Sijainnin hallinta</strong> -painikkeella voit pysäyttää
    tai käynnistää seurannan. Seurannan pysäytys lopettaa puhelimen
    GPS:n käytön muutaman sekunnin sisällä, mikä säästää puhelimen
    akkua. Jos pysähdyt ulkona pitemmäksi aikaa, pysäytä seuranta siihen
    asti, kunnes jatkat liikkumista uudestaan.</p>
    <p><strong>Jakso</strong> -painikkeella voit valita, miten usein
    Suuntain puhuu etäisyyden ja suunnan. Oletusarvo on 10 sekuntia.
    Aikaa voi muuttaa 10 minuuttiin asti.  Kun vaihdat Jakso
    -painikkeella puheen jaksotusta, Suuntain muistaa valinnan.</p>
    <p><strong>Lisää paikka</strong> -painike tallentaa nykyisen
    sijainnin nimellä <strong>Uusi paikka</strong> tai jos se on jo
    olemassa, nimellä <strong>Uusi paikka 1</strong> jne. Lisätty paikka
    ilmestyy heti <strong>Koti</strong> -sivun ja
    <strong>Paikat</strong> -sivun listalle. </p>
    <h2 id="paikat--sivu"><strong>Paikat</strong> -sivu</h2>
    <ul>
    <li>Lista talletuista paikoista (esimerkiksi Koti, Kauppa ja Uusi
    paikka)</li>
    <li>voit valita paikan tai paikkoja vaihtopainikkeen avulla</li>
    <li>voit muuttaa paikan nimeä tai koordinaatteja. </li>
    <li>koordinaatit voivat olla muodossa (64.12345, 25.12345) tai 
    ilman sulkeita 64.12345, 25.12345.</li>
    <li>koordinaateissa on käytössä desimaalipiste eli sama formaatti
    kuin Google Mapsissä ja monissa muissa sovelluksissa</li>
    </ul>
    <h2 id="kartta--sivu"><strong>Kartta</strong> -sivu</h2>
    <ul>
    <li>kartta-näkymä näyttää puhelimen sijainnin tekstillä “Minun
    sijainti” ja talletut paikat niiden nimillä.</li>
    <li>karttaa voi selata voiceover eleillä.</li>
    <li>“Minun sijainti” on merkitty sinisellä merkillä ja punaiset
    merkit ovat tallettuja paikkoja kuten Koti tai Kauppa.</li>
    <li>kartan avulla sinä tai näkevä avustaja näkee, missä päin Suomea
    paikat sijaitsevat.</li>
    <li>kartan oikeassa reunassa  on painikkeita, joilla muutetaan
    kartan sijaintia ja tarkkuutta.</li>
    <li>kartan kautta voi lisätä myös uuden paikan Paikat listalle, kun
    Voiceover ei ole käytössä.</li>
    <li>paikan lisäys aktivoituu, kun sormella näpäytetään karttaa.
    Suuntain kysyy haluatko lisätä paikan ja antaa sille nimen.</li>
    </ul>
    <h2 id="asetukset--sivu"><strong>Asetukset</strong> -sivu</h2>
    <ul>
    <li>voit vaihtaa sovelluksen värimaailmaa: puhelimen värimaailma,
    tumma värimaailman ja vaalea värimaailma</li>
    <li>voit vaihtaa automaattisen seurannan käynnistämisen pois päältä
    ja takaisin päälle. Oletuksena seuranta käynnistyy
    automaattisesti.</li>
    <li>voit vaihtaa kellosuunnan 30 min tarkkuudelle.</li>
    <li>voit laittaa <strong>U-käännös</strong> ehdotus päälle tai pois.
    Jos U-käännös ehdotus on päällä, Suuntain puhuu “Tee U-käännös”, jos
    kuljet kellosuuntaan 5 - 7. Eli valittu paikka on sinun
    takapuolella.</li>
    <li>voit valita, milloin Suuntain käyttää kompassia suunnan
    laskemiseen. Esimerkiksi valinta “&lt; 1 km/h” tarkoittaa sitä, että
    Suuntain käyttää kompassia, kun nopeus on alle 1 kilometri tunnissa
    eli kävelet aika hitaasti.</li>
    <li>lisäksi Beta-versiossa on asetuksia, joilla voi laittaa
    logger-tiedon näkyviin ja gps-tietoja näkyviin.</li>
    </ul>
    <h2 id="suuntaimen-ominaisuuksia"><strong>Suuntaimen
    ominaisuuksia</strong></h2>
    <ul>
    <li>Suuntain puhuu “olet perillä”, kun olet kävellyt lähelle
    valittua paikkaa, ja poistaa automaattisesti tämän paikan
    valinnan.</li>
    <li>kun käynnistät Suuntaimen tai valitsen jonkun paikan Paikat
    listalla, Suuntain puhuu valitun paikan tiedot mutta etsii paikka
    vasta, kun olet siirtynyt puhelimen kanssa tarpeeksi kauas valitusta
    paikasta.</li>
    <li>Suuntain toimii myös taustamoodissa eli kun näyttö on sammutettu
    tai joku toinen sovellus on valittu.</li>
    <li>Suuntain toimii myös lentokone -tilassa eli ei tarvitse
    matkapuhelinverkkoa tai internet-yhteyttä toimiakseen. Myös kartta
    toimii lentokone -tilassa puhelimeen latautuneiden tietojen
    pohjalla.</li>
    <li>Suuntain toimii myös vaaka-asennossa.</li>
    <li>Suuntain tukee dynaamista tekstin kokoa eli sovelluksen tekstien
    kokoa voi vaihtaa käyttöavun kautta.</li>
    </ul>
    <h2 id="suunnat-kellotaulun-mukaan">Suunnat kellotaulun mukaan</h2>
    <ul>
    <li>Suuntain kertoo suunnat sinun (puhelimen) liikkumissuuntaan
    verrattuna kellotaulun mukaisesti</li>
    <li>Suunta kello 12: paikka on sinun edessä.</li>
    <li>Suunta kello 6: paikka on sinun takana</li>
    <li>Suunta kello 3: paikka on sinusta oikealle.</li>
    <li>Suunta kello 9: paikka on sinusta vasemmalle.</li>
    <li>Suunta kello 1: paikka on edessä hieman oikealle.</li>
    <li>jos olet valinnut 30 minuutin tarkkuuden kellosuunnille, kello
    12.30 tarkoittaa, että paikka on edessä hieman oikealle.</li>
    </ul>
    <h2 id="suuntaimen-ottaminen-käyttöön-ensimmäistä-kertaa">Suuntaimen
    ottaminen käyttöön ensimmäistä kertaa</h2>
    <ol type="1">
    <li>Käynnistä Suuntain sovellus iPhonessa.</li>
    <li>Hyväksy sijaintitietojen käyttö “Aina”. Tämä valinta tarvitaan,
    jotta Suuntain voi toimia, kun se on taskussa tai näyttö ei ole
    päällä.</li>
    <li>Lisää nykyinen sijainta Paikat-listalle “Lisää paikka” 
    -painikkeella. </li>
    <li>Siirry Paikat-sivulle.</li>
    <li>Valitse rivi nimeltä “Uusi paikka”.</li>
    <li>Muuta paikan nimi (esimerkiksi Koti).</li>
    <li>Paina Talleta.</li>
    <li>Valitse Koti valinta- painikkeella.</li>
    <li>Nyt Suuntain alkaa kertoa puhelimen etäisyyden ja suunnan
    paikkaan Koti 10s välein.</li>
    <li>Muuta puheen jaksotusta Jakso -painikkeella.</li>
    <li>Valitse 1 min.</li>
    <li>Kun alat kävelemään, Suuntain käyttää puheiimen liikkumissuuntaa
    ja paikkaa etäisyyden ja suunnan laskemiseen.</li>
    <li>Kun pysähdyt, Suuntain hyödyntää puhelimen kompassia puhelimen
    suunnan laskemiseen. </li>
    </ol>
    <h2 id="tietojen-kerääminen">Tietojen kerääminen</h2>
    <p>Suuntain ei kerää mitää tietoja käyttäjästä tai sovelluksen
    käyttämisestä.</p>
    <h2 id="tekninen-tuki">Tekninen tuki</h2>
    <p>Jos sinulla on ongelmia Suuntain sovelluksen käytössä, voit
    lähettää sähköpostia suuntain@proton.me . Vastaan niihin
    mahdollisimman pian.</p>
  </div>
</body>
</html>
